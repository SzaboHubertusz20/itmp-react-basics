# ITMP Klub képzés infotanároknak - Bevezetés a React.js-be

**2024. december 7., szombat**

Az ősz beköszöntével egy újabb izgalmas képzéssel jelentkezünk. Június 8-án, szombaton, az ITMP Klub keretében egy egynapos, React alapozó képzést szervezünk, amelyen természetesen ingyenesen vehetnek részt klubtagjaink.

Talán eddig azt gondoltad, hogy a React csak a haladó frontend fejlesztők eszköze, ezért soha nem is próbálkoztál vele. Itt az idő, hogy bebizonyítsuk, hogy a React segítségével könnyedén fejlesztheted a felhasználói felületeket, és hogy ez a technológia a Te mindennapjaidat is megkönnyítő eszközzé válhat. Ebben vezető mentorként Sisák Zoltán és WorldSkills aranyérmes webfejlesztő versenyzője, Mrakovics Olivér lesz a segítségünkre.

A React ma már elengedhetetlen eszköze a modern webfejlesztésnek, és a képzés során lehetőséged lesz megismerni a React alapjait, megtanulni, hogyan lehet komponenseket létrehozni, és megtapasztalni, milyen módon egyszerűsítheti a felhasználói felületek fejlesztését.

Az ismertetők és élő bemutatókon túl – ahogy azt már az ITMP-kurzusokon megszokhattátok – a gyakorlatban is kipróbálhatjátok a frissen megszerzett tudást. Ebben felkészült és lelkes mentoraink lesznek a segítségetekre.

**A továbbképzés időpontja:** 2024. december 7. (szombat) 9:00-15:00

**A továbbképzés formája:** online (Microsoft Teams meeting)

**A képzés tervezett tematikája és ütemezése:**

| Időpont          | Modul                                      | Tartalom                                                                                      |
|------------------|-------------------------------------------|----------------------------------------------------------------------------------------------|
| 9:00 - 9:15      | Bevezetés, workshop menete                | **Bevezetés a React.js-be**: Áttekintés a React alapjairól, annak szerepéről a modern webfejlesztésben. |
| 9:15 - 11:00     | 1. Modul - React alapjai                  | **React és JSX**: Bevezetés a JSX szintaxisába, egyszerű komponens elkészítése.<br>**Hands-on gyakorlat**: Egy alapvető React komponens elkészítése, amely adatokat jelenít meg. |
| 11:15 - 13:00    | 2. Modul - Komponensek, Props és Állapotkezelés | **Komponensek és Props**: Szülő-gyermek kapcsolatok, props-ok átadása.<br>**useState hook**: Alapvető állapotkezelés bevezetése.<br>**Hands-on gyakorlat**: Interaktív React alkalmazás építése useState és props-ok felhasználásával. |
| 13:00 - 15:00    | 3. Modul - Egyszerű React App felépítése   | **Express és JSON adatforrások**: Egyszerű adatbetöltés.<br>**Workshop gyakorlat**: Egy egyszerű, React-tel és Express-szel működő alkalmazás felépítése. |
